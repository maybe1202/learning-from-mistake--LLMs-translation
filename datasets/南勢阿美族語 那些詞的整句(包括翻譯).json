{
    "Kapah haw kisu , pasevana’ay ? ": "你好嗎，老師？",
    "Hay , kapah kaku . Kisu i ? ": "是的，我很好。你呢？",
    "Kapah:tu kaku , aray . ": "我也很好，謝謝。",
    "U micudaday haw kisu ? ": "你是學生嗎？",
    "Hay , u micudaday kaku . ": "是的，我是學生。",
    "U micudaday haw cira ? ": "他是學生嗎？",
    "Ca’ay ’ u pasuvana’ay cira . ": "不是，他是老師。",
    "Katemireng ! ": "請起立！",
    "Kamaru’ ! ": "請坐下！",
    "Kasemuwal ! ": "請說！",
    "Tengilen ! ": "請聽！",
    "Cima kisu ? ": "你是誰？",
    "Ci Tumay kaku . ": "我是Tumay。",
    "Ci Mayaw haw ku ngangan nu nira ? ": "他的名字是Mayaw嗎？",
    "Ca’ay , ca’ay ka ci Mayaw cira , ci Kacaw ku ngangan nu nira . ": "不，他不是Mayaw，他的名字是Kacaw。",
    "U vava’inay kisu . ": "你是男生。",
    "U vavahi kami . ": "我們是女生。",
    "U vava’inay haw ci Panay ? ": "Panay是男生嗎？",
    "Ca’ay , u vavahi cira . ": "不，她是女生。",
    "Cacay ku wacu nu maku . ": "我有一隻狗。",
    "U muhetingay ku wacu nu maku . ": "我的狗是黑色的。",
    "Ma’ulah kaku i ciraanan . ": "我喜歡牠。",
    "Ma’ulahtu cira i takuwanan . ": "牠也喜歡我。",
    "Icuwa ku pasuvana’ay nu misu ? ": "你的老師在哪裡呢？",
    "Ini cira . ": "他在這裡。",
    "Icuwa ku sapisurit nu misu ? ": "你的鉛筆在哪裡呢？",
    "Ira itila ku sapisurit nu maku . ": "我的鉛筆在那邊。",
    "U ma’an kiniyan ? ": "這是什麼？",
    "U sapad kiniyan . ": "這是桌子。",
    "Vaeket haw kira’an a ’elun ? ": "那張椅子很重嗎？",
    "Hay , va’e:ket . ": "是的，很重。",
    "Cima kira tamedaw ? ": "那個人是誰呢？",
    "U wina nu maku cira . ": "他是我的媽媽。",
    "U mimaanay ku demak nu nira ? ": "她是做什麼工作的？",
    "U hu-su cira . ": "她是護士。",
    "Ira haw ku cudad i kudul nu sapad ? ": "桌子的上面有書嗎？",
    "Hay , tulu ku cudad i kudul nu sapad . ": "桌子的上面有三本書。",
    "Cacay ku lahengangay , tusa ku muhetingay . ": "一本是紅色的，兩本是黑色的。",
    "U nima kira lahengangay a cudad ? ": "紅色的書是誰的？",
    "U nu pasevana’ay kira lahengangay a cudad . ": "紅色的書是老師的。",
    "Lalima ku tamedaw nu luma’ nu niyam . ": "我們家有五個人。",
    "U vayi , u wama , u wina , u vavahiyan a sava atu kaku . ": "祖母、爸爸、媽媽、妹妹和我。",
    "Micudad kaku i cacudadan . ": "我在學校讀書。",
    "Micudad ku vavahiyan a sava nu maku i yu-ci-ing . ": "我的妹妹在幼稚園讀書。",
    "Maratar kisu haw , ina . ": "媽媽，早安。",
    "Maratar kisu haw , Payu , katikati , maranamatu . ": "Payu早安，來來，吃早餐了。",
    "Sanitu , misulac hen kaku tu wadis . ": "等一下，我先刷牙。",
    "Kalalu’uptu kisu ! ": "你要洗臉喔！",
    "Hay , ina . ": "好的，媽媽。",
    "Pinatu ku miheca’an nu misu ? ": "請問，你今年幾歲了？",
    "Muketeptu ku miheca’an nu maku . ": "我今年十歲了。",
    "Papina kamu a malekaka ? ": "你有幾個兄弟姊妹？",
    "Sasepat kami a malekaka . ": "我們兄弟姊妹共四人。",
    "Tatusa ku kaka nu maku tu vava’inayan , cacay ku sava tu vavahiyan . ": "我有兩個哥哥和一個妹妹。",
    "Pinatu ku miheca’an nu sava nu misu ? ": "你的妹妹幾歲了？",
    "Enemtu ku miheca’an nu vavahiyan a sava nu maku . ": "我的妹妹六歲了。",
    "Icuwa ku luma’ nu misu ? ": "你的家在哪裡？",
    "I satimulan nu vanaw ku luma’ nu maku . ": "我的家在湖的南邊。",
    "I ngata haw nu cacudadan ku luma’ nu namu ? ": "你們的家在學校附近嗎？",
    "Hay , i ngata nu cacudadan ku luma’ nu niyam . ": "是的，我們的家在學校附近。",
    "Maka ma’an kisu a tala cacudadan ? ": "你如何上學？",
    "Rakaten nu maku a tala cacudadan tu remiremi’ad . ": "我每天走路去學校。",
    "Marang , namaka cuwa kisu ? ": "Marang，你從哪裡來呢？",
    "Namaka Hualien kaku . ": "我從花蓮來。",
    "U tatala cuwa kisu anucila ? ": "明天你計劃去哪裡？",
    "U tatala Tavalung kaku anucila . ": "明天我要去太巴塱。",
    "Uli haw , na’un hantu ku rakat . ": "再見了，一路平安。",
    "Kapah ku remi’ad anini . ": "今天是好天氣。",
    "talalutuk ci ama a mi’adup . ": "爸爸上山打獵。",
    "Mivaca’ ci ina tu vuduy i sa’uwac . ": "媽媽在溪裡洗衣服。",
    "Mihulul kaku atu vavahiyan a kaka nu maku i luma’ . ": "姊姊和我在家裡玩。",
    "Masadaktu ku cidal . ": "太陽出來了。",
    "Dademaktu ci ama aci ina . ": "爸爸和媽媽去工作了。",
    "Masadaktu ku vulad . ": "月亮出來了。",
    "Taluma’tu ci ama aci ina . ": "爸爸和媽媽回家了。",
    "Mahakulung kita a mimelaw tu vu’is . ": "我們一起去看星星。",
    "Ma’uradtu . ": "下雨了。",
    "Marang , sisa’ung haw kisu ? ": "Marang，你有沒有帶雨傘？",
    "Usay , icuwaan ku sa’ung nu misu ? ": "Usay，你的雨傘是哪一把呢？",
    "Iniyan ku sa’ung nu maku . ": "我的雨傘是這一把。",
    "U ma’an ku kulit nu kutem i kakarayan ? ": "天上的雲是什麼顏色？",
    "U vuhecalay ku kulit nu calamay i kakarayan . ": "天上的雲是白色的。",
    "Vangecal haw a melawan ku talakal ni ’Adek ? ": "天上的彩虹美麗嗎？",
    "Hay , vangecal a melawan ku talakal ni Adek . ": "是的，彩虹看起來真美麗。",
    "Ira ku varu i uma’umahan . ": "野地裡有花。",
    "Ira ku rengus i uma’umahan . ": "野地裡有草。",
    "Salipahak saan ku heni i kasivaliyan . ": "風吹來時他們很高興。",
    "Matiya u mita’ungay ku varu . ": "花兒好像在點點頭。",
    "Matiya u mitelatela’ay tu kamay ku rengus . ": "草兒好像在拍拍手。",
    "Aluman ku cavay nu maku . ": "我有很多的朋友。",
    "Tarakaw ci Putal , pu’ener ci Valiyus . ": "Putal很高，Valiyus較矮。",
    "Malaluk ci Aniw , matuka ci Avas . ": "Aniw很勤勞，Avas很懶惰。",
    "Malecavay kami a micudad , a mihulul tu remiremi’ad . ": "我們每天一起唸書和遊戲。",
    "Semuwal ku pasuvana’ay i tamiyanan . ": "老師告訴我們。",
    "Kangudu tu matu’asay ! ": "要尊敬長輩！",
    "Kasasu’ulah , kapapadang atu cavay ! ": "朋友之間，要友愛及互助幫助！",
    "Aka ka’utang a tala cacudadan ! ": "上學不要遲到！",
    "Aka palasawad tu pida ! ": "不要浪費金錢！",
    "Pahanhantu namicudad , taputal kaku . ": "下課了，我走出教室。",
    "Ira ku kilang nu apalu i putal nu picudadan . ": "教室的外面有一棵麵包樹。",
    "Ira ku cacay a tataheciw , micekaw i ca’ang nu apalu . ": "有一隻烏秋停在麵包樹的枝椏上。",
    "Tanu radiw sa kira tataheciw . ": "那隻烏秋不停地唱歌。",
    "Maratar haw vaki ! ": "叔叔，早啊！",
    "A tala cuwa saw kamu , Aniw ? ": "Aniw你們要去哪裡？",
    "Hakulungen kaku nu wina a tala ising . ": "媽媽帶我去看醫生。",
    "Mamaan saw kisu ? ": "你怎麼了？",
    "lalisan kaku . ": "我發燒了。",
    "U ma’an a nipilaylay ku ka’ulahan nu misu ? ": "你喜歡什麼運動？",
    "U pang-ciw ku ka’ulahan nu maku . ": "我喜歡棒球。",
    "Kiya u pang-ciw saw ? ": "為什麼是棒球呢？",
    "U sakakapah nu tireng . ": "為了我的健康。",
    "Mavana’ haw kisu a remadiw ? ": "你會唱歌嗎？",
    "Hay , mavana’ kaku a remadiw tu kapahay a tengilan a radiw . ": "是的，我會唱好聽的歌。",
    "Mavana’ haw kisu a misakeru’ ? ": "你會跳舞嗎？",
    "Hay , kapah ku keru nu maku . ": "是的，我跳得很好。",
    "Anu saan , tata misakeru kita ! ": "若是如此，我們一起去跳舞！",
    "Pina’ay ku tuki anini ? ": "現在幾點鐘？",
    "Waluway ku tuki tu davak . ": "現在是早上八點鐘。",
    "Pina’ay ku tuki nu misu a lemuwad tu davak ? ": "你早上幾點鐘起床？",
    "enemay ku tuki nu maku a lemuwad . ": "我早上六點鐘起床。",
    "Pina’ay ku tuki nu misu a mavuti ? ": "你晚上幾點鐘睡覺？",
    "I siwa’ay ku tuki ira ku pangkiw a mavuti kaku . ": "我在晚上九點三十分睡覺。",
    "Kapah haw kisu , ci Avas kaku , i luma’ haw ci Aniw ? ": "你好，我是Avas，（請問）Aniw在家嗎？",
    "Ci Sawmah kaku , awaay i luma’ ci kaka nu maku ci Aniw , tahekal cira . ": "我是Sawmah，我姊姊Aniw不在家，她出去了。",
    "A , a hacuwa cira a taluma’ ? ": "喔！她什麼時候回來呢？",
    "Ca’ay katenes , a initu . ": "不會很久，就要回來了。",
    "Natala cuwa kisu i nacila ? ": "你昨天去哪裡？",
    "Natala lutuk kami a milisu’ ci vakiyan . ": "我們去山上探望阿公。",
    "U ma’an ku sapaka’en ni vaki i tamuwanan ? ": "阿公請你們吃什麼？",
    "U titi nu rapic , u turun atu kavi nu dungec . ": "阿公請我們吃飛鼠肉、糯米糕和藤心湯。",
    "Maratar haw kisu , vaki ! ": "叔叔，你早啊！",
    "Hay ! Mima’an saw kisu , Marang ? ": "是的！Marang，你在做什麼呢？",
    "Mikulit kaku tu wina nu maku . ": "我在畫我的媽媽。",
    "Vangecal ku mata nu wina . ": "媽媽的眼睛很漂亮。",
    "Tumeli’ aca ku vukes nu nira . ": "她的頭髮光鮮又亮麗。",
    "Mucerem ku cidal , tu’eman tu ku remi’ad . ": "太陽下山了，天黑了。",
    "Tu’eman sahen , masuni ku tatakula’ . ": "天黑了，青蛙叫了。",
    "Masuni ku tatakula’ , masadak ku vulad . ": "青蛙叫了，月亮出現了。",
    "Masadak ku vulad , mapalal ku tu’ul . ": "月亮一出現，貓頭鷹就醒了。",
    "Macidal haw anini ? ": "今天有出太陽嗎？",
    "Hay , caledes anini . ": "是的，今天很熱。",
    "Yu tahekal ci ina , situper tu haw ? ": "媽媽外出的時候，有戴帽子嗎？",
    "Ca’ay , mapawan cira a situper . ": "不，她忘了戴帽子。",
    "Kapah haw kaku a mihulul i namalahuk ? ": "今天下午我可以去玩嗎？",
    "Aka , tata’ang ku ’urad i hekal . ": "不行，外面下著大雨。",
    "Kapah haw kaku a tahekal , anu masaterep ku ’urad ? ": "如果雨停了，我可以出去嗎？",
    "Kapahtu , aka kapawan a taluma tu sansandev ! ": "可以，不要忘了傍晚要回家喔！",
    "U kasuvucan nu vayi anucila . ": "明天是阿嬤的生日。",
    "Misaturun kaku aci kaka nu maku tu vavahi anini . ": "今天我和姊姊一起製作糯米糰。",
    "U sapaveli ci vayiyan anucila . ": "明天要送給阿嬤的。",
    "Mangalay kami a paka’ulah i ciraan . ": "我們希望讓她高興。",
    "Cima saw ? ": "誰呀？",
    "Vayiyaw , ci Lunaw aci Nanip kami , vuhati hen ku panan . ": "阿嬤，我們是Lunaw和Nanip，請開門。",
    "Araw amuway aca , ma’uruntu kaku i tamuwanan . ": "原來是你們，我好想念你們。",
    "Vayiyaw , kalipahak kisu tu kasuvucan . ": "阿嬤，祝妳生日快樂！",
    "Vayiyaw , peleken ku mata a milunguc ! ": "阿嬤閉上眼睛許願！",
    "U tuluay a lunguc nu valucu’ . ": "許了三個願望。",
    "Nga’ay taratara:kaw tu ku wawa nu maku ! ": "願我的孩子長得高大！",
    "Nga’ay malemed amin ku lalavu nu luma’ nu mita ! ": "願我們全家人都平安！",
    "Nga’ay kapakapah ku liwmah anini a miheca ! ": "但願今年大豐收！",
    "Pina a remi’ad ku cacay a lalipayan ? ": "一個禮拜有幾天？",
    "pitu a remi’ad . ": "有七天。",
    "U saka pina a rem’iad namilipay anini ? ": "今天是禮拜（星期）幾？",
    "U pilipayan anini a remi’ad . ": "今天是禮拜天。",
    "A tala kiyukay kami a milihay . ": "我們要去教會做禮拜。",
    "I revung ku nanum nu tarawadaw i kalaludan . ": "到了夏天溪水很深。",
    "Nika , adidi ku nanum nu tarawadaw i kasinawan . ": "但是，到了冬天溪水很淺。",
    "U kalaludan anini , u pahanhanan nu micudaday . ": "現在是夏季，學生放暑假。",
    "Nika , adihay ku valiyus . ": "但是，有很多颱風。",
    "Initu ku valiyus , a tala cacudadan haw kamu anini ? ": "颱風來了，你們今天要上學嗎？",
    "Ca’ay ka tala cacudadan kami . ": "我們今天不必上學。",
    "Yu valiyusan a remi’ad , pihacen ku tata’ak nu urad atu vali i hekal , aka piliyas kamu tu luma . ": "颱風當天，外面的風雨非常大，你們不要離開屋子。",
    "Hay , mavana tu kami . ": "好的，我們知道了。",
    "U karuheman nu kama i kasariwsiwan . ": "秋天，橘子成熟期。",
    "Ira ku langedaway , u lahengangay , u kulawlaway i lutuk . ": "山上呈現綠色、紅色及橙黃色。",
    "Talalutuk a miperu’ tu kama ku lalavu nu luma’ na Panay . ": "Panay一家人都到山上採收橘子。",
    "Cuvay sa a matumes ku pulul nu heni . ": "他們的簍子，一下子就裝滿了。",
    "U masakaputay kami a lalunah . ": "我們是一群螞蟻。",
    "Malaluk kami a dademak . ": "我們工作很勤勞。",
    "U mahetikay i sera a pusak atu cirekay , ": "掉在地上的飯粒和蟲，",
    "culu’en niyam a pataluma . ": "我們都搬回家。",
    "U malalukay kami a masakaput a lalunah . ": "我們是一群勤快的螞蟻。",
    "Icuwa ci Rengus aci Dawa ? ": "Rengus和Dawa在哪裡？",
    "I kakavekacan ku heni . ": "他們在運動場上。",
    "Malecavi’ ku heni a mavekac . ": "他們在比賽跑步。",
    "Cima ku sivekacay nu heni ? ": "他們誰跑得快？",
    "Ci Rengus tu’i . ": "當然是Rengus。",
    "Saka saan , masakilemel cira a minanam tu remiremi’ad . ": "因為他每天努力練習。",
    "U mawmahay ku wama nu maku , ": "我的爸爸是農夫。",
    "Ngeru sa cira a mawmah tu remiremi’ad . ": "他每天辛苦地在田裡耕作。",
    "Pa’ing’ing han ku tireng i cidal , ": "身體曝曬在太陽下。",
    "Sisa , raremed sa nu tuhem ku vuduy nira . ": "所以，汗水弄濕了他的衣服。",
    "Anini a miheca , kappah ku tipus , ": "今年稻米豐收。",
    "Salipahak sa ci ama a matawa . ": "爸爸高興得笑呵呵。",
    "Sivatikar kaku . ": "我有一台腳踏車。",
    "Makavatikar kaku a tala cacudadan tu remiremi’ad . ": "我每天騎腳踏車上學。",
    "Tuya cacay a remi’ad , i lalan nu saka tala cacudadan , ": "有一天，在上學的路上，",
    "mapeci ku vatikar nu maku . ": "我的腳踏車壞掉了。",
    "Ira ku mita’elivay nu kapahay ku valucu’ a vaki , ": "有一位好心的叔叔經過，",
    "padangan nu nira kaku a misanga tu vatikar . ": "他幫我修好腳踏車。",
    "Makama’an a tala i Taypak ? ": "要搭什麼（車）到台北？",
    "Makasilamalay . ": "搭火車。",
    "Pina a tatukiyan kiya tangasa i Taypak ? ": "去台北需要幾個小時才會抵達？",
    "Makatulu a tatukiyan . ": "大約要三個小時。",
    "Icuwa’an ku kalamkamay nu silamalay atu vasu ? ": "火車和公車哪一個比較快呢？",
    "U silamalay ku kalamkamay . ": "火車比較快。",
    "Adihay ku karireng i lalan . ": "路上汽車很多。",
    "Na’unen ku rakat . ": "走路要小心。",
    "Pisilesili a midakaw tu vasu . ": "搭公車要排隊上車。",
    "Kasihilumitu a maka utuvay . ": "騎摩托車一定要戴安全帽。",
    "Adihay ku lutuk nu Taywan . ": "台灣有很多山。",
    "U satarakaway a lutuk nu Taywan ku I-san . ": "台灣最高的山是玉山。",
    "Ira haw ku lutuk nu niyaru’ nu mita ? ": "我們的部落有山嗎？",
    "Hay , adihay ku lutuk nu niyaru’ nu mita . ": "是的，我們的部落有很多山。",
    "Ira ku tarakaway , ira ku pu’eneray . ": "有的比較高，有的比較矮。",
    "Mipalita’a hen kaku i tisuwanan , icuwa ku Pa-rik ? ": "請問，美崙山在哪裡？",
    "I maka amis ku Pa-rik . ": "美崙山在北邊。",
    "Mipalita’a hen kaku i tisuwanan , ma’anen a tayra i niyaru’ nu Natauran ? ": "我請問你，如何前往荳蘭部落？",
    "Tatimul han ku rakat a tangasatu . ": "往南走就到了。",
    "Hacuwa ku tenes a remakat ? ": "要走多久呢？",
    "Makapangekiw nu tatukiyan . ": "大約要半小時。",
    "U ma’an ku ira’ay i liyal ? ": "海裡有什麼？",
    "Ira ku vuting , urang atu kalang i liyal . ": "海中有魚、蝦和螃蟹。",
    "Pina ku kuku nu kalang ? ": "螃蟹有幾隻腳？",
    "walu ku kuku nu kalang . ": "螃蟹有八隻腳。",
    "Mama’an a nanumen ku nanum nu liyal ? ": "海水喝起來的味道如何？",
    "ahecid ku nanum nu liyal . ": "海水是鹹的。",
    "Hina tala liyal a mivuting ku mivutingay . ": "漁夫常常出海捕魚。",
    "Anu tatata’ang ku vali . ": "不管風有多麼大，",
    "Anu tarakaw ku laying . ": "不管浪有多麼高，",
    "ca’ay katalaw ku heni . ": "他都不害怕。",
    "ca’ay kanca katumes nu vuting atu urang ku lunan . ": "船上總是裝滿了魚和蝦。",
    "Vayi’yaw , talumatu kaku . ": "阿嬤，我回來了。",
    "U , talumatu haw kisu nay cacudadan ! ": "喔，你放學了！",
    "Masulep tu kaku . ": "我肚子餓了。",
    "U ma’an ku kangalayan nu misu a keman ? ": "你想要吃什麼？",
    "Mangalay kaku a keman tu tali . ": "我想要吃芋頭。",
    "Malemed kisu , ira i sapad ku tali , ala’en a keman ! ": "正好，桌上有芋頭，你拿去吃吧！",
    "U ma’an ku ka’ulahan nu misu a keman ? ": "你喜歡吃什麼？",
    "U hulu ku ka’ulahan nu maku , kisu i ? ": "我喜歡吃米飯，你呢？",
    "U turun ku ka’ulahan nu maku a keman , ca’ay ka’ulah tu hulu . ": "我喜歡吃糯米糰，不喜歡吃白米飯。",
    "U ma’an ku sapisaturunen , mavana’ haw kisu ? ": "你知道糯米糰是用什麼（材料）製作的嗎？",
    "Ca’ay kavana’ kaku . ": "我不知道。",
    "Pasevana’aw nu maku kisu , u hakhak ku sasaturunen . ": "我教你，糯米糰是用糯米飯做的。",
    "Kamaru’ hen , aw ma’an ku ka’enen nu misu ? ": "請坐，請問你要吃什麼？",
    "Ira haw ku hemay nu namu ? ": "你們有飯嗎？",
    "Ma’enen aca , awaay ku hemay niyam , u walay a cacay . ": "很抱歉，我們這裡沒有米飯，只有麵食。",
    "Anu saan aca , cacayen a wakung ku walay nu maku . ": "那麼，我要一碗麵。",
    "Mangalay haw kisu tu aledahay ? ": "請問，你要不要辣的？",
    "Na’ay , ca’ay pakakaen kaku tu aledahay . ": "不要，我不敢吃辣的。",
    "Kasemuwal ma , anu u ma’ama’an ku heci nu lusay nu Taywan ? ": "說說看，台灣有哪些水果？",
    "Ira ku kiyaves , kuwa atu pawli , adihay hen ku ruma u ca’ayay kavana’i ku ngangan . ": "有芭樂、木瓜和香蕉，還有很多不知道名子的水果。",
    "Keman haw kisu tu heci nu lusay i remiremi’ad ? ": "你每天吃水果嗎？",
    "Ca’ay , ca’ay kakema:en kaku tu heci nu lusay . ": "不，我很少吃水果。",
    "Kahina ka’en tu heci nu lusay , kiya kapah ku tireng . ": "要常吃水果，身體才會強壯。",
    "Ira haw ku lusay nu luma’ namu ? ": "你們家有果樹嗎？",
    "Hay , ira ku kiyaves niyam i a’ayaw nu luma’ , ira ku kuwawi i lalikul . ": "有，我們家前面有芭樂，後面有土龍眼。",
    "Siheci haw kira lusay tu mihemiheca’an ? ": "那些果樹每年都結果實嗎？",
    "Hay , adihay ku heci . ": "是的，結很多果實。",
    "Saka saan , kappah ku nika pacidal , sisa adihay ku heci . ": "因為日照充足，所以結很多果實。",
    "Ira haw ku ciyak i ping-siyang ? ": "冰箱裡有西瓜嗎？",
    "Hay , ira ku nicakayan ni ama i nacila . ": "有，爸爸昨天買的。",
    "Caledes ku remi’ad , pela’aw tu nu mita a keman ! ": "天氣很熱，我們趕快切來吃吧！",
    "Hay , pela’aw tu ! Parasrasen tu cilah kiya matungal ku alesu’ . ": "好，馬上切開！灑一點鹽，會更好吃。",
    "Pasuvana’ay , adada ku wadis nu maku . ": "老師，我牙齒痛。",
    "Ca’ay haw kaw nika adihayan ku nika’en nu misu tu piyang ? ": "是不是因為你糖果吃多了？",
    "A ma’an hantu nu maku ? ": "我該怎麼辦？",
    "Kalamkamen a tala ising ! ": "你趕快去給醫生看！",
    "Anu ruma , sanukeren ku nika’en tu piyang , kahina sulac aca tu wadis . ": "以後要少吃糖果，而且要常刷牙。",
    "Mahemek ku pasuvana’ay tu nika u manunengay kaku a wawa . ": "老師稱讚我是一個很乖巧的孩子。",
    "Saka saan , i a’ayaw nu ka’en , mamanaw kaku tu kamay , ": "因為，我飯前會洗手。",
    "Ca’ay palasawad kaku tu i kaysingay a kaka’enen , ": "我不浪費碗裡的食物，",
    "i herek nu ka’en , misulac kaku tu wadis , ": "飯後，我會刷牙，",
    "saka saan , mipadang aca kaku a misuvaw tu kaysing , sala atu alapit . ": "因為，我還會幫忙洗碗盤和筷子。",
    "U sakalahuk anini , ira ku titi nu ayam , lita’ul , lumingay , ira aca ku lukut . ": "今天的午餐有雞肉、蛋、長豆，還有山蘇。",
    "U sapakalahuk haw nu cacudadan kiniyan ? ": "這些是學校預備的午餐嗎？",
    "Hay , u sapakalahuk nu cacudadan i tamiyan . ": "是的，是學校為我們預備的午餐。",
    "Mavecul amin haw kamu ? ": "你們都吃飽了嗎？",
    "Hay , ca’ay kaw nika vecul a cacay niyam , sikakapah aca nu tireng . ": "是的，我們不是吃飽而已，也益於身體健康。",
    "Matulu’ kaku naca’ay pina’un a mimali . ": "我打球時，不小心摔倒了。",
    "Maduka , maremes aca ku tusur nu maku . ": "我的膝蓋受傷而且流血。",
    "Pa’iyuwan , tavuen aca nu pasevana’ay ku duka nu maku . ": "老師為我的傷口擦藥及包紮。",
    "Kiyanca misapikupikuh hen ku rakat nu maku anini , ": "雖然我現在走路是一拐一拐的樣子，",
    "nika , a ca’ay kapina a remi’ad a kapahtu . ": "但是，不要幾天就會康復。",
    "Wawaaw , u ma’an ku cakayen nu misu ? ": "小朋友，你要買什麼？",
    "Tawki , micakay kaku tu sapisurit atu sasuritan . ": "老闆，我要買鉛筆和簿子。",
    "A pina ku nicakay nu misu ? ": "你要買多少？",
    "Cacay ku sapisurit , cacay ku sasuritan . ": "鉛筆一枝，簿子一本。",
    "Limaan ku sapisurit , siwaan ku sasuritan . ": "鉛筆一枝五元，簿子一本九元。",
    "Lima tungalan tu siwa , savaw tu sepat a makumud . ca’ay katekes . ": "五加九，總共十四元。不貴。",
    "Tawki , ini ku patekenan nu pida nu maku , mangalay a mivalic tu ravur . ": "老闆，我有一百元，要換零錢。",
    "A ma’anen nu misu ku nipivalic ? ": "你要怎麼換？",
    "A muketep ku nipivalic tu muketepay nu maku . ": "我要換十個十元的。",
    "Hay , pulu’ , tusa a pulu’ , tulu a pulu’ , sepat a pulu’ , lima a pulu’ , enem a pulu’ , pitu a pulu’ , walu a pulu’ , siwa a pulu’ . Aya ! Ca’ay kadengay . ": "好，十、二十、三十、四十、五十、六十、七十、八十、九十。唉呀！不夠。",
    "Siruma , pavalici’ kaku tu tusa nu limaay a karivuwa’ . ": "沒關係，你可以再換給我兩個五元的。",
    "I lalipayan , limasa a pulu’ ku nipaveli nu wina i takuwan . ": "媽媽每星期給五十元。",
    "Suped han nu maku ku tusaay a pulu’ . ": "我就存二十元。",
    "Anu matu’astu kaku , a adihay ku pida . ": "我長大時，就會有很多錢。",
    "Suwalsa ku pasevana’ay , “ Anu supedsa , araw adi:hay aca . ” ": "老師說：「積少成多」。",
    "Sulinay kina suwal . ": "這句話很有道理。",
    "Tusa ku rinum nu tuki . ": "時鐘有兩支針。",
    "Cacay ku tarayaay , cacay ku apuru’ay . ": "一支長，一支短。",
    "Karakat ku tarayaay , cacay a remi’ad kina tusa a pulu’ ira ku sepat a maliyut . ": "長針走得快，一天走二十四圈。",
    "Mana’un ku apuru’ay , cacay a remi’ad kina tusa a maliyut . ": "短針走得慢，一天走兩圈。",
    "Nanu davak tangasa i lavi’i , ca’aca’ay pahanhan . ": "從早上到晚上，都沒有休息。",
    "Matiya u pasevana’ay i tita’an , kalumela tu remi’ad a saan . ": "好像在告訴我們，要珍惜時間。",
    "Pavelian nu wama kaku tu valuhay a tuki . ": "爸爸給我新手錶。",
    "Satukian nu maku tu remiremi’ad . ": "我每天戴著它。",
    "Titatitasa a masuni cira . ": "它發出滴答滴答的聲音。",
    "Anu talacacudadantu , anu katalumatu , ": "上學或是回家，",
    "mirucek tu tuki , u papisamataay i takuwan . ": "隨時提醒我要準時。",
    "Enemay ku tuki tu davak , palalan nu wina kaku . ": "早上六點鐘，媽媽叫我起床。",
    "Savaway tu tusa nu kalahukan , awaay sa ku lawad nira a misakalahuk . ": "中午十二時，她忙著做午餐。",
    "Namalahuk tuluway ku tuki namalahuk , tayra cira i vayi a minanam a mitenun . ": "下午三點，她到阿嬤家學織布。",
    "Terungtu nu lavi’i , dademak hen cira tunu luma’ . ": "夜深了，她還在做家事。",
    "Nanu davak tangasa i lavi’i , ca’y hen pahanhan cira . ": "從早上到晚上，她沒有休息過。",
    "Ina , mangeru’tu kisu . ": "媽媽，你辛苦了。",
    "Muketep ku siri ni Kulas . ": "Kulas有十隻羊。",
    "Pakunira han nira ku siri a mingusngus i rengurengusan tu remiremi’ad . ": "他每天讓羊在草地上吃草。",
    "Sa’usienma anu simasidayay ? ": "數數看，有沒有少？",
    "Cacay , tusa , tulu , sepat , lima , enem , pitu , walu , siwa , masiday ku cacay . ": "一、二、三、四、五、六、七、八、九，少了一隻。",
    "Kalamkamen a mikilim , anu icuwa:tu ? ": "趕快去找，牠會在哪裡？",
    "Matepatu ! Araw madiku:tu i lalikul nu tataakay a vukeluh . ": "找到了！原來牠躺臥在大石頭的後面。",
    "Maulah ku uner a masavak tu lavii’ . ": "蛇喜歡在夜裡出現。",
    "I su’emetay atu atu atulan a milimek cira . ": "牠躲在潮濕的地方和石頭堆裡。",
    "Anu temuwa’tu cira , ca’aytu pakalaliw ku edu atu tatakula’ . ": "牠只要張開嘴，老鼠和青蛙都難逃離。",
    "Vang:cal a melawan ku adipapang . ": "蝴蝶真美麗。",
    "Nanu vavayuh cira . ": "牠原是一隻毛毛蟲。",
    "Anini , sivuduy cira tu vangcalay , ": "現在，牠穿著美麗的衣服，",
    "savahevahersa i varuvaru’an . ": "在花叢裡飛來飛去。",
    "Pi’arawi ! Materaka i salil nu velalutung . ": "小心！別掉進蜘蛛的陷阱裡。",
    "Tuya cacay a remi’ad , milisapen ku ungay tu alem , ": "有一天，猴子欺負穿山甲，",
    "curahan nira kira vuhang , mangalay a patahekal tu alem , ": "牠放火燒了洞穴，想要使穿山甲出來，",
    "araw han , tataak tata:ak ku lamal , ": "沒想到，火勢越燒越大，",
    "araw ma’iluhtu aca ku kuring nira . ": "結果，燒到牠自己的屁股。",
    "Nanutiya , lahengangsatu ku kuring nu ungay . ": "從那時候，猴子的屁股就變成紅色了。",
    "Mavana’ haw kisu a semuwal tu nu Pangcah ? ": "你會講阿美族語嗎？",
    "Hay , mavana’ kaku tu adidik , u minanamay hen kaku . ": "會，我會一點點，我正在學習。",
    "Icuwa kisu a minanam tu suwal nu Pangcah ? ": "你在哪裡學阿美族語？",
    "I cacudadan kaku a minanam . ": "我在學校學的。",
    "Kapah haw a nanaman ku suwal nu Pangcah ? ": "阿美族語好學嗎？",
    "Hay , kapah saka’ulahan aca . ": "很好學，也很有趣。",
    "Anu saan , kapah kuni sanu Pangcah nu misu ! ": "這麼說，你講得很流利喔！",
    "U Yin-cu-min haw kamu ? ": "你們是原住民嗎？",
    "Hay , u Yin-cu-min kami . ": "是的，我們是原住民。",
    "U Pangcah haw kamu ? ": "你們是阿美族嗎？",
    "Ca’ay , u Taruku kami . ": "不是，我們是太魯閣族。",
    "U Pangcah amin ku tamdaw nu niyaru’ niyam . ": "我們村子裡的都是阿美族人。",
    "I sawalian nu Taywan ku aru’ nu Pangcah . ": "我們阿美族分佈在台灣的東部。",
    "Mavana’ a pakungku ku vaki . ": "阿公很會講故事。",
    "Hina aru’ kaku i sasa nu kilang a mitengil tu kungku ni vaki . ": "我常常坐在樹下，聽阿公講故事。",
    "Adihay ku kavana’an nira tu kaka’ula han a kungku . Namakacuwa ku kalingatuwan nu hekal , atu namakacuwaay ku tamdaw ? ": "他知道許多有趣的故事。例如：世界怎麼開始，還有人類從哪裡來？",
    "Matiya u lipahakay a kungku , u kararuman aca , ka’ulahan amin nu maku . ": "不論是快樂的故事或是悲傷的故事，我都很喜歡。",
    "Lu-ingen nu maku ku kungku ni vaki , ": "我用錄音機記錄阿公的故事，",
    "kay han makumud kami atu kaput a mitengil . ": "好讓我們和同學一起聽。",
    "Nacima ku misanga’ay tu sapakatelay a suwal ? ": "誰發明了電話？",
    "Icuwa ku satarakaway nu nika satungtungruh nu luma’ i hekal ? ": "世界最高的大樓在哪裡？",
    "U ma’an ku sapahanhan nu vuting ? ": "魚用什麼呼吸？",
    "Kiya veteli’an ku kakarayan ? ": "天空為什麼會打雷？",
    "Icuwa a makatepa tina sapacauv nu demak ? ": "這些問題的答案在哪裡可以找得到？",
    "I cudad . Anu malaluk kita a micudad , a matungal ku vana’ nu mita . ": "在書裡。如果我們勤讀書，可以讓我們增加知識。",
    "Nami’asiptu haw kisu tina cudad ? ": "你讀過這本書嗎？",
    "Hay , nami’asiptu kaku , kapah kina cudad . ": "是的，我讀過，這本書很好看。",
    "Dengay haw kaku a micaliw i tisuwan tina cudad ? ": "我可以向你借這本書嗎？",
    "Awaay ku nu maku , nika mavana’ kaku ira ku ni Panay , patadu’aw nu maku kisu a micaliw . ": "我沒有，但是我知道Panay有，我可以幫你借。",
    "Aray han nu maku kisu , anu macaliw nu maku , paveli hantu kaku . ": "那就謝謝你了，如果借到了，請你拿給我。",
    "Hay , anu maherektu a mimelaw , ka’isutu ku panukasay i ciraan . ": "好的，看完了，還是由你還給她。",
    "Mahakulung kaku atu kaput i nacila a tayra i pacakayay tu cudad . ": "昨天我和同學一起到書店去。",
    "Mangalay kami a micakay tu cu-tin atu nu kungku a cudad . ": "我們兩人都想要買字典和故事書。",
    "Salikulay maleka micakay kami a tatusa tu malcaday a cu-tin . ": "結果我們兩人各買一本相同的字典。",
    "Nika , ca’ayay kalecad ku kungku a cudad . ": "但是，我們買的故事書卻不相同。",
    "U nicakayan satu nira , uni “ An-tu-sen a kungku ” nu wawa , u nu maku satu , uni “ I-su a kungku ” . ": "他買的是《安徒生童話》，我的是《伊索寓言》。",
    "Kiyanca ca’ay kalecad ku nicakayan nu niyam a cudad , nika malecad ku aca . ": "雖然我們買的書不同，但是價錢一樣。",
    "Minanam kaku a misurit , ": "我在練習寫字，",
    "mangalay kaku a kalamkam a mavana’ . ": "我很希望能趕快學會。",
    "Anu mavana’ tu kaku a misurit , ": "當我學會寫字的時候，",
    "u kangalayan a pacudad nu maku , kiya maraayay a pusadak nu kaka . ": "最想寫信給遠方的表哥。",
    "Tayra i nu tawan a niyaru’ a dademak cira , ma’urun tu kaku i ciraan . ": "他到外地工作，我很想念他。",
    "Mamaanay tu hakiya ku ’urip nira tu mihemiheca . ": "不知道他這幾年過得怎麼樣？",
    "Kapah haw kisu kaka ? ": "哥哥你好嗎？",
    "Maala’tu ku nipacudad nu misu , lipahak kaku . ": "收到你的信，我很高興。",
    "I ayaw a vulad ira nipaveli nu misu tiya tuluay a cudad , ka’ulahan nu maku amin . ": "上個月你送給我的那三本書，我都很喜歡。",
    "U tengil nu maku , mapaherektu nu misu ku nipicudad , a malapasevana’aytu kisu saan . ": "聽說你畢業了，就要成為老師。",
    "A misakilmel kaku a micudad , ": "我要努力讀書，",
    "kayhan a malecad kaku atu kisu , a malakapahay a pasevana’ay anu’ayaw . ": "希望將來我和你一樣，成為一位優秀的老師。",
    "Misurit kaku tu demak nu remiremi’ad . ": "我每天寫日記。",
    "Suriten nu maku ku demak nu remiremi’ad . ": "我把每天發生的事情記下來。",
    "Na mahaen , hanipinanam hantu nu maku a misurit , ": "這樣不但可以練習寫字，",
    "madengay aca a milaylay , mihemhem tu valucu’ nu maku . ": "也可以練出我的耐心耐力。",
    "I nipisurit tu demak i remiremi’ad , adihay ku nikarahtengan nu maku . ": "在日記裡我留下許多的回憶。",
    "Sisa , a sadimelen nu maku a milesimet . ": "因此，我要好好的保存它。",
    "Sivuduy tu langdaway ku yu-cay . ": "郵差穿著綠色的衣服。",
    "A parasit tu nipacudad nu tamdaw i remiremi’ad . ": "每天替人們送信。",
    "Ca’ay pisa’usi tu kacahedalan atu ka’uradan . ": "不管晴天或雨天，",
    "Hacacay han nira a patangasa ku nipacudad i lumaluma’an . ": "他把每封信送到每戶人家。",
    "Makala tu nipacudad ku tamdaw , salipahak saan . ": "人們收到了信，都很高興。",
    "U yu-cay satu , mikihatiya a lipahak , a mi’edem tu ulah nu valucu’ . ": "郵差也感到喜悅與滿足。",
    "Anu sitama’ kita u Pangcah namiadup , ca’ay kanca pavatis tu laluma’an . ": "我們阿美族人出外打獵有所獲，一定會把獵物分享給親友。",
    "Anu silavang tu maraayay , ca’ay kanca patata tu sakapahay a kakaenen . ": "有遠方來的朋友做客，一定會把最好的食物擺出來。",
    "Anu silisin ku niyaru’ , ira ku misaturunay , misaeraway , misaepahay , atu mipacukay tu vavuy . ": "部落裡有慶典，有人做糯米糕，有人做酒釀，有人做酒，有人宰豬。",
    "U lekakawa nu rayray atu ’urip nu mita u Pangcah . ": "這是我們阿美族的生活傳統習慣。",
    "Suwalsa ku matu’asay , “ Anu masuni ku tatakula’ , a kapah ku remi’ad . Anu masuni ku ak’ak , a masumad ku remi’ad . ” ": "老人常說：「蛙鳴天晴，烏鴉啼叫變天。」",
    "U sananay kina suwal , ": "這句話的意思是：",
    "anu matengil ku suni nu tatakula’ tu sansandev , a kapah ku remi’ad tu cila . ": "如果傍晚聽見蛙鳴，那麼隔天會天晴。",
    "Anu matengil ku suni nu ak’ak tu davak , a masumad ku remi’ad . ": "聽見烏鴉早晨啼叫，會變天。",
    "U supsup nu nika’urip nu tu’as kinian . ": "這是祖先生活經驗的累積。",
    "Kiyanca ca’ay kaw papasu’linen amin , nika ira ku marucekay . ": "雖然不一定可靠，但是通常都很準。",
    "Anini a remi’ad pasevana’ i tamiyan ku pasevana’ay a misanga’ tu viyuk . ": "今天老師教我們製作竹笛。",
    "U ma’an ku viyuk ? ": "什麼是竹笛？",
    "U nisangaan nu tu’as nu mita a sasuni’en , u nivuhangan tu vulu’ . ": "它是我們祖先發明的樂器，是箭竹打洞製作的。",
    "Hacuwa a miviyuk ? ": "什麼時侯可以吹笛子？",
    "I kasilawadan nu mawmahay a miviyuk . ": "在農閒的時侯吹奏。",
    "Nika , anu simapatayay nu lalavu nu luma’ , ca’ay kangaay a miviyuk , mi’apa anu ca’ay pilimu’ut . ": "但是如果有親人去世，就不能吹奏，否則會觸犯禁忌。",
    "Ira kunu eli’ a luma’ , u alili atu papaengawan nu niyaru’ niyam . ": "我們的部落有茅屋、穀倉和瞭望台。",
    "Saepi’ aca diheku aca kunu eli’ a luma’ niyam . ": "我們茅屋既涼快又溫暖。",
    "U pisingaan tu tipus ku alili atu saka ca’ay kacumud nu edu a mikaen . ": "穀倉用來存放農作物，防止老鼠進入偷吃。",
    "I adawang nu niyaru’ ku papaengawan , u pimelawan tu rakat nu ada . ": "瞭望台在部落的入口，用来觀察敵人的動靜。",
    "Inian satu unu lekakawatu niyam u Pangcah a nipatireng . ": "這是我們阿美族的傳統建築。",
    "Ca’ay karaay ku niyaru’ nu Navakuwan . ": "花蓮市離部落不遠。",
    "Ira itila ku patiyamay , Yu-ci atu paisingan . ": "那裡有商店、郵局和醫院。",
    "Madengay kita a tala patiyamay a micakay tu maamaan . ": "我們可以到商店購買東西。",
    "Madengay aca a tala Yu-ci a misinga’ a miala tu pida atu patayra tu sapacudad . ": "也可以到郵局存錢、領錢和寄信。",
    "Anu adada , madengay a tayra i paisingan a paising . ": "如果生病了，可以到醫院看病。",
    "Unu aniniay a nipatireng , sikacaluway nu ’urip nu mita . ": "現代的設施使我們的生活更方便。",
    "U tamdaw nu Yin-cu-min , cacay a patekenan tusa ku kilac nu tamdaw i Taywan . ": "原住民的人口佔台灣總人口的2%。",
    "U tamdaw nu Yin-cu-min , malatusa ku maru’ay i niyaru’ . ": "原住民的人口，大約有一半的住在部落裡。",
    "U ruma a latusa nu Yin-cu-min i tukaytu a maru’ . ": "另一半的原住民已經住在都市裡了。",
    "Adihay ku kadademakan i tukay , sisa masulut ku kapah . ": "都市裡工作機會比較多，所以吸引年輕人。",
    "I tukaytu kuheni a maru’ , a dademak , a maramud , a siwawa . ": "他們已經在都市定居、工作、結婚、生子。",
    "Sisa alumantu anini ku wawa nu Yin-cu-min a suvucen , a matu’as i tukay . ": "所以，現在有很多的原住民的後代在都市裡出生和長大。",
    "I laed nu sakawalu atu sakasiwa nu vulad i mihemihca a malalikid ku niyaru’ niyam . ": "每年的八月到九月之間，我們的部落舉行豐年舞祭。",
    "U tadamaanay a remi’ad nu niyaru’ kinian , u kalcapuwan nu kasalumaluma’ a remi’ad . ": "這是部落最重要的日子，也是每個家族團聚的時刻。",
    "Remadiw , misakeru amin i talu’an a rimurak tina remi’ad . ": "大家在廣場上跳舞和唱歌來慶祝慶節日。",
    "Anini a miheca , makakarireng a taluma’ ku vaki niyam atu wawa nira namaka Taypey . ": "今年，我們伯伯全家人從台北搭車回來。",
    "Suwal sa ku pusadak a kaka nu maku , “ U lalikid nu niyaru’ ku masimsimay niyam i Taypey . ” saan . ": "堂哥說：「我們在台北最懷念的，就是家鄉的豐年舞祭。」",
    "Ira ku katalatu’asan nu niyaru’ niyam . ": "我們的部落有祭祖的場所（祖靈屋）。",
    "Anu talatu’as , patata ku sikawasay tu turun , titi nu vavuy , icep atu ’epah i panan nu katalatu’asan . ": "祭祖時，祭司在祭祖場所之門口，擺上糯米糕、豬肉、檳榔和米酒。",
    "Mi’ang’ang ku sikawasay a pakaen tu tu’as . ": "祭司虔誠地呼求祖靈享用供品。",
    "Makumud ku sikawasay a remadiw , a misakeru , a milunguc tu tu’as a midiput tu niyaru’ . ": "祭司一起吟唱祭歌，一起跳祭舞，祈求祖靈保佑。",
    "Maramud han niyam u Pangcah ku nikalacacay nu vava’inay atu vavahi . ": "我們阿美族人講男女結合為一，就是結婚。",
    "U tadamaanay a demak nu lalavu nu luma’ ku nikararamud i niyaru’ . ": "在部落裡有人結婚，是家族的大事。",
    "Patata ku valuhay a maramuday tu titi nu vavuy atu ’epah a pakaen tu laluma’an . ": "新郎和新娘，會準備豬肉和酒宴請親友。",
    "Mapapatakid atu mapapa’icep ku valuhay a maramuday . ": "新郎和新娘彼此斟酒，互遞檳榔。",
    "Mitulun ku vaki tu valuhay a maramuday tu sapakalemed i tuhenian . ": "男性長輩訓勉新郎和新娘，並祝福他們。",
    "U herek nu nipicudad niyam anini a remi’ad . ": "今天是我們畢業的日子。",
    "Takusen nu Syaw-cang ku matu’asay nu niyaru’ a parengreng i tamiyan . ": "校長邀請部落長老為我們舉辦成年賽跑禮。",
    "Parengrengen nu matu’asay kami . ": "長老為我們舉辦成年禮的體能考驗。",
    "Maleka sirenget amin kami a marengreng , u tangasaay i patukuran kiya malaselaltu . ": "我們都帶頭飾賽跑，跑到終點才算通過。",
    "Pakalemed ku matu’asay i tamiyan , mitulun a pakakilmel a micudad , a malaluk aca a dademak . ": "長老為我們祈福，並勉勵我們努力讀書，勤奮工作。",
    "Remadiw hen tu likul a radiw , sacacacacay satu kami a miliyas i cacudadan , a misu’ayaw tu valuhay a ’urip . ": "驪歌響起，我們一個接一個走出學校，邁向新的人生。"
}