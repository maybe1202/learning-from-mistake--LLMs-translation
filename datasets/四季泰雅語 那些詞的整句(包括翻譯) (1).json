{
    "lokah su ga , sesiy psbaq biru ? ": "老師，你好嗎？",
    "lokah cu . ": "我很好。",
    "lokah su uyi ga ? ": "你也好嗎？",
    "lokah cu uyi , mhuway su calay ! ": "我也好，真是謝謝你！",
    "isu ga ppqwas biru ? ": "你是學生嗎？",
    "uya , kingan ga ppqwas biru . ": "是的，我是學生。",
    "hiya ga ppqwas biru uyi ? ": "他也是學生嗎？",
    "iyat , hiya ga sesiy psbaq biru . ": "不是，他是老師。",
    "ttuliq cikay ! ": "請起立！",
    "tlamiy cikay kmayal . ": "嘗試說一下（請說說看）。",
    "tlamiy cikay mung . ": "嘗試聽一下（請聽聽看）。",
    "ttama ! ": "請坐！",
    "pqutay misu cikay ha , ima lalu su ? ": "請問你叫什麼名字？",
    "Yukan Pasang lalu mu . ": "我是Yukan Pasang。",
    "Yumin Hayung lalu nya ? ": "他的名字叫Yumin Hayung嗎？",
    "iyat , lalu nya ga Maray Lesa . ": "不是，他叫做Maray Lesa。",
    "isu ga mlikuy . ": "你是男生。",
    "cami ga knerin . ": "我們是女生。",
    "Yayut ga mlikuy ? ": "Yayut是男生嗎？",
    "iyat , hiya ga knerin . ": "不是，她是女生。",
    "cyan qutux hoyil mu . ": "我有一隻狗。",
    "hoyil mu ga mqatung . ": "我的狗是黑色的。",
    "siyan mu calay . ": "我真的喜歡。",
    "pungan nya ke mu uyi . ": "牠也聽從我的話。",
    "cyan inu sesiy psbaq biru ? ": "老師在哪裡？",
    "nyan maki cqani . ": "他在這裡。",
    "cyan maki inu qa enpit su ? ": "你的筆在哪裡？",
    "nyan cqani qa enpit mu . ": "我的筆在這裡。",
    "nanu qani hiya ? ": "這是什麼？",
    "qani ga hanray . ": "這是桌子。",
    "qesux qa thekan qaca ? ": "那張椅子很重嗎？",
    "uya , qesux calay . ": "是的，很重。",
    "ima qa cquliq qaca hiya ? ": "那個人是誰？",
    "cquliq qaca ga yaya mu . ": "那個人是我的媽媽。",
    "nanu cyan nya ptyawun ? ": "她是在做什麼工作？",
    "hiya ga cyan alan kanggok . ": "她是護士。",
    "cyan maki babaw hanray bbrwan qaca ? ": "桌子的上面有書嗎？",
    "tyugan biru cyan maki babaw na hanray . ": "桌子的上面有三本書。",
    "qutux ga mtalah , saying ga mqatung . ": "一本是紅色的，兩本是黑色的。",
    "biru mtalah ga arwa ni ima ? ": "紅色的書是誰的？",
    "biru mtalah ga biru ni sesiy psbaq biru . ": "紅色的書是老師的。",
    "magan hi qutux cinmuyax myan . ": "我們一家有五個人。",
    "yaki , yaba , yaya , swahi mu knerin ro kingan . ": "祖母、爸爸、媽媽、妹妹和我。",
    "cyan cu mqwas biru pqwasan laqi cipaq . ": "我在國民小學讀書。",
    "swahi mu knerin ga nyan mqwas biru uyi . ": "我的妹妹也是在讀書。",
    "cyan maki pqwasan biru yaba ro yaya mu uyi . ": "我的爸爸和媽媽也在學校。",
    "yaya mhyubuq su . ": "媽媽，你早。",
    "Watan , mhyubuq su uyi . ": "Watan，你也早。",
    "uwah , knama ta ha , usa su mqwas biru . ": "來，我們吃早餐，你要去上學。",
    "nna cu cikay ha , hala cu mema rqenas ro qba ha . ": "等我一下，我先去洗臉和洗手。",
    "uya , nnaw misu . ": "好，我等你。",
    "pqutay misu cikay ha , pisa kawas su la ? ": "請問你今年幾歲了？",
    "mpux kawas mu la . ": "我已經十歲了。",
    "pisa qa qsuyan ki swahi su ? ": "你有幾位兄弟姊妹？",
    "saying qsuyan mlikuy ro qutux swahi knerin . ": "有二位哥哥和一位妹妹。",
    "pisa kawas swahi su knerin hiya ? ": "你的妹妹幾歲？",
    "mtuyu kawas swahi mu knerin la . ": "我的妹妹六歲了。",
    "cyan maki inu muyax su ? ": "你的家住在哪裡？",
    "cyan rgyax muyax mu . ": "我的家住在山上。",
    "cyan maki lingay pqwasan biru qa muyax su ga ? ": "你的家住在學校附近嗎？",
    "uya , cyan maki lingay pqwasan biru qa muyax mu . ": "是的，我的家住在學校附近。",
    "mhkangi cu musa muyax krryax . ": "我常常走路回家。",
    "Batu , minkahul su inu ? ": "Batu，你從哪裡來？",
    "minkahul cu Cqoyax . ": "我是從環山來的。",
    "musa su inu cuxan ? ": "你明天要去哪裡？",
    "musa cu Qzyawan cuxan . ": "我明天要去七家灣。",
    "sgagay ta la , thuway musa . ": "慢走，再見了。",
    "blaq kayal coni . ": "今天是好天氣。",
    "wan mlata rgyax yaba mu . ": "我的爸爸去山上狩獵。",
    "wan mahuq lukus syax gong yaya mu . ": "我的媽媽到河邊洗衣服。",
    "kingan ro qsuyan mu mlikuy ga cyan mqlinga muyax . ": "我和哥哥在家玩耍。",
    "mhtux wagi la . ": "太陽出來了。",
    "wayan mtiyaw qmayah yaba ro yaya la . ": "爸爸和媽媽去田園工作了。",
    "mhtux byaling la . ": "月亮出來了。",
    "mwah muyax yaba ro yaya la . ": "爸爸和媽媽回家了。",
    "msqun cami kgabi ro mangay qnituh . ": "我們一起吃晚餐和看星星。",
    "mqwalax la ! ": "下雨了！",
    "cyan su maray ruku ga ? ": "你有帶雨傘嗎？",
    "uya , nyan cu maray ruku ! ": "有，我有帶雨傘！",
    "yaqenu ruku su isu ? ": "你的雨傘是哪一把？",
    "yaqani ruku mu kingan ! ": "這一把是我的雨傘！",
    "nanu patas na yulung hiya ? ": "雲是什麼顏色呢？",
    "mlabu patas na yulung ! ": "雲的顏色是白色的！",
    "blaq ktalan hongu utux ga ? ": "彩虹好看嗎？",
    "uya ! betunux calay ktalan hongu utux hiya . ": "是！彩虹看起來非常美麗。",
    "maki payat phpah lingay qmayah . ": "園地附近有四朵花。",
    "maki spat puqing k’man lingay qmayah . ": "園地附近有八株草。",
    "yupan behuy ga mqas calay myugi . ": "被風吹的時候，非常高興的跳舞。",
    "baq tmatuk tunux phpah uyi . ": "花也會敬禮。",
    "baq tmapaq qba k’man uyi . ": "草也會拍手。",
    "piyux rangi mu . ": "我有很多朋友。",
    "bawiq qa Watan , rroq qa Yukan hiya . ": "Watan很高，Yukan很矮。",
    "qniyat calay Yabung hiya , mkmux calay Amuy hiya . ": "Yabung非常勤勞，Amuy非常懶惰。",
    "qutux qutux ryax mglux cami mqbaq biru ro mqlinga . ": "每一天我們一起學習和玩耍。",
    "kmayal sesiy maha , ": "老師告訴我們說：",
    "pung ke na bnheci . ": "要聽長輩的話。",
    "mggalu ro mssi inlungan qa rangi . ": "對朋友要相親相愛，互相關心。",
    "laxiy qcuqi musa mqwas biru . ": "上學不可遲到。",
    "laxiy hmut hmiriq pila . ": "錢財不可隨便浪費。",
    "mhngaw cikay lga , mshriq cu musa te tanux . ": "下課時，我離開教室到外面。",
    "tanux na pqwasan ga maki qutux qhoniq qenam . ": "教室外面有一棵桃樹。",
    "cyan cqrux mhngaw qara qenam qa qutux qbhniq siliq . ": "有一隻畫眉鳥停在桃樹上休息。",
    "cyan mqwas qwas qa qbhniq siliq . ": "畫眉鳥正在唱歌。",
    "mama , mhyubuq su . ": "伯伯，早安。",
    "Yaway , musa su inu ? ": "Yaway，你要去哪裡？",
    "rayun cu phgup ni yaya mu . ": "媽媽帶我去看醫生。",
    "nyan su hmcwa la ? ": "你怎麼啦？",
    "nyan mxan tunux mu . ": "我的頭疼。",
    "nanu siyan su mcisan smlokah hi ? ": "你喜歡做什麼運動？",
    "boru tara siyan mu mcisan . ": "我喜歡打籃球。",
    "hmcwa la ? ": "為什麼呢？",
    "smlokah he ro skblaq he . ": "運動會讓身體健康。",
    "baq su mqwas qwas ? ": "你會唱歌嗎？",
    "uya , baq cu mqwas qwas . ": "會，我會唱歌。",
    "baq su myugi ? ": "你會跳舞嗎？",
    "uya , baq cu myugi . ": "是的，我會跳舞。",
    "nanu mica ga msquna ta mqwas ro myugi ha ! ": "那麼，我們就一起唱歌和跳舞吧！",
    "pisa tmucing mwani qani la ? ": "現在是幾點鐘？",
    "mwani qani ga saniq mspat tmucing . ": "現在是早上八點鐘。",
    "pisa tmucing mtuliq su saniq ? ": "你早上幾點鐘起床？",
    "mtuyu tmucing mtuliq cu saniq . ": "我早上六點鐘起床。",
    "pisa tmucing m’abi su gbyan ? ": "你晚上幾點鐘睡覺？",
    "mqesux tmucing cmka m’abi cu gbyan . ": "我晚上九點半睡覺。",
    "wey , lokah su , kingan ga Ciwas , ima isu ? ": "喂，你好，我是Ciwas，請問你是誰？",
    "kingan ga Hayung . ": "我是Hayung。",
    "Hayung , pqutay misu cikay ha , cyan muyax Pisuy ? ": "Hayung請問一下，Pisuy在家嗎？",
    "uka cqani Pisuy , wayan tanux . ": "Pisuy不在這裡，他到外面。",
    "qbaqun su muwah knwan muyax hiya ? ": "你知道他什麼時候回家嗎？",
    "yat kinga muwah . nna cikay ha . ": "很快就回來，請等一下。",
    "mhuway su calay . ": "非常謝謝。",
    "mnwah su inu chesa ? ": "你昨天去哪裡？",
    "mnwah cami mkal yutas myan rgyax . ": "我們去山上探望祖父。",
    "nanu spqaniq cimu ni yutas mamu ? ": "你們的祖父請你們吃什麼？",
    "sphapuy cami nya ngahi ro stahuk cami nya ayang pori qwani qa yutas . ": "祖父煮地瓜和藤心湯請我們。",
    "baq cu matas biru . ": "我會畫圖。",
    "qbaqun mu matas rqenas yaya mu . ": "我會畫媽媽的長相。",
    "betunux calay royiq ni yaya mu . ": "媽媽的眼睛很漂亮。",
    "mqatung ro qroyux snonux nya . ": "她的頭髮又黑又長。",
    "miyup qa wagi lga , sman la . ": "太陽下山了，天黑了。",
    "sman lga mqwas qtangu la . ": "天黑了，青蛙叫了。",
    "mqwas qtangu lga , mhtux byaling la . ": "青蛙叫了，月亮出現了。",
    "mhtux byaling lga , mtuliq lqum uyi la . ": "月亮出來了，貓頭鷹醒來了。",
    "cyan mhtux wagi la ? ": "有出太陽嗎？",
    "uya , mkilux calay kayal coni . ": "是的，今天天氣很熱。",
    "wan tanux yaya ga , wan mqbubu ga ? ": "媽媽外出的時候，有戴帽子嗎？",
    "ini aray , nyan nya kngyan qbubu nya la . ": "沒有戴，她忘了帶帽子。",
    "baqun musa mcisan lmosay babaw knryax ? ": "下午我可以出去玩嗎？",
    "laxiy usa wa , tyaba qwalax tanux . ": "不行，外面下著大雨。",
    "mha ni mswat qwalax lga , ana cu musa lga ? ": "如果雨停了，我可以出去嗎？",
    "uya , ana ga laxiy mingiy muwah kgabi gbyan . ": "可以，記得回來吃晚飯喔。",
    "cuxan ga ryax inbyaqan na yaki . ": "明天是阿嬤的生日。",
    "kbalay cami qutux rhkay batu ki qsuyan Amuy coni . ": "今天我和姊姊Amuy一起做了一個蛋糕。",
    "sqqas myan yaki cuxan . ": "明天要幫阿嬤慶祝。",
    "snoya myan ga akya mqas qa yaki . ": "我們希望讓她高興。",
    "ima qaca ? ": "誰呀？",
    "yaki , gwahiy cikay blihun su ha , cami ga Lesa ki Ciwas . ": "阿嬤，我們是Lesa和Ciwas，請開門。",
    "wiy , cimu qaca ga , llungun cimu cbalay la . ": "原來是你們，好想念你們。",
    "yaki , mqoyat ryax inbyaqan su coni . ": "阿嬤，祝福你生日快樂。",
    "nyan mkmi tegalu yaki . ": "阿嬤閉上眼睛祈禱。",
    "nyan tegalu tyugan sinnoya inlungan nya , ": "她祈禱時許下三個願望：",
    "sinnoya inlungan mu ga , aki cimu helax mrkyas . ": "希望你們快快長大。",
    "sinnoya inlungan mu ga aki ta mblaq mqyanux qabax qutux muyax . ": "希望我們全家人都平安。",
    "sinnoya inlungan mu ga , aki bhoyax knluh ta qutux kawas qani . ": "我的願望是希望今年大豐收。",
    "pisa ryax qutux hngawan ? ": "一星期有幾天？",
    "mpitu ryax qutux hngawan . ": "一星期有七天。",
    "ryax coni ga te pisa ryax ? ": "今天是星期幾？",
    "ryax coni ga ryax hngawan . ": "今天是星期日。",
    "musa cami rehay kyokay . ": "我們要去教會做禮拜。",
    "’bagan ga mcilung qsya gong . ": "夏天溪水很深。",
    "qmisan lga mqleh qsya gong la . ": "冬天溪水很淺。",
    "mwani qani ga ’bagan , mhngaw cami mqwas biru la . ": "現在是夏天，我們放暑假了。",
    "ana ga , piyux calay behuy ’bagan . ": "可是夏天有很多颱風。",
    "mbehuy ga , musa cimu mqwas biru na ? ": "颱風來了，你們還要上學嗎？",
    "ana cami ini usa mqwas biru la . ": "我們不必上學了。",
    "laxiy calay shriq muyax ki . ": "你們絕對不要離開屋子喔。",
    "uya , baqun myan . ": "好的，我們知道。",
    "hoqan abax ga mnuqil unak la . ": "秋天，橘子成熟了。",
    "babaw rgyax ga , maki qa mtasiq , mtalah ro mhebung uyi . ": "山坡上，有綠，有紅也有黃。",
    "wan lmamu unak qmayah qa qutux muyax ni Lawa . ": "Lawa一家人到山上摘橘子。",
    "helax calay so’un takil naha . ": "她們的簍子，一下子就裝滿了。",
    "cami ga qutux lhuyan na paru . ": "我們是一群螞蟻。",
    "qniyat cbalay mtiyaw . ": "工作很勤勞。",
    "mami maki roq ki kuy iyik qhoniq . ": "地上的飯粒和樹下的蟲。",
    "hkutun myan musa cka libu qabax . ": "我們都搬回家。",
    "cami hiya ga qutux lhuyan qniyat na paru . ": "我們是一群勤快的螞蟻。",
    "cyan inu Ipay ki Amuy ? ": "Ipay和Amuy在哪裡？",
    "cyan maki pktlyuman . ": "在運動場。",
    "cyan pcpung mktlyum qa nha . ": "她們在比賽跑步。",
    "ima nha lmaqux ? ": "是誰跑贏了呢？",
    "Amuy qa wan lmaqux . ": "是Amuy贏了。",
    "baha hmcwa qniyat tqbaq krryax . ": "因為她每天勤於練習。",
    "yaba mu ga ppqumah . ": "我的爸爸是一位農夫。",
    "krryax ga m’uy calay mqumah qmayah . ": "每天在田園耕作很辛苦。",
    "pgyan wagi qa tunux nya . ": "太陽曬紅了他的頭。",
    "mhoyiq mrinang qa lukus nya . ": "汗水浸濕了他的衣服。",
    "bhoyax knluh nya trakis qabax qani . ": "今年小米豐收。",
    "memaw mqas cbalay lungan qa yaba . ": "爸爸高興得笑呵呵。",
    "maki qutux zitensya mu . ": "我有一台腳踏車。",
    "glgan mu musa mqwas biru krryax . ": "我每天騎它上學。",
    "maki qutux ryax maki cka na ryaniq , ": "有一天在路上，",
    "mqutih qa zitensya mu la . ": "我的腳踏車壞掉了。",
    "hmenas kya qa mhuway inlungan na mama , ": "一位好心的叔叔經過，",
    "raxan cu nya kbalay . ": "幫我修好它。",
    "son nanu musa Gipun ya ? ": "要怎樣到日本？",
    "gmlux hikoki plaka . ": "搭飛機。",
    "kya pisa tmucing tehuk kya ? ": "搭飛機要多久才會到達？",
    "musa hayi saying tmucing . ": "約要兩個小時。",
    "gmlux hikoki plaka ro kacu ga ima helax ? ": "搭飛機和搭船哪一個快？",
    "helax hikoki plaka hiya . ": "搭飛機比較快。",
    "piyux glgan nya cka na ryaniq . ": "路上車子很多。",
    "pinnbaq mhkangi ay ! ": "走路要小心喔！",
    "gmlux basu ga mbkux ta mna . ": "搭公車應該要排隊。",
    "gmlux otobay ga mqbubu cbalay qbubu pklahang tunux . ": "騎機車一定要戴安全帽。",
    "laxiy khelax gmlux otobay . ": "騎機車不要太快。",
    "piyux rgyax na Taywan . ": "台灣有很多山。",
    "cpiyang bawiq rgyax na Taywan ga Gyokrang . ": "台灣最高的山是玉山。",
    "iyik rgyax Topuk ga nyan mqyanux kya qabax gglux ta . ": "我們的親屬都生活在南湖大山底下。",
    "maki rgyax na qalang mamu ? ": "你們的部落有山嗎？",
    "uya , qalang myan ga piyux rgyax nya . ": "是的，我們的部落有很多山。",
    "maki qa bawiq cikay , ro maki qa rroq cikay uyi . ": "有的比較高，有的比較矮。",
    "pqutay misu cikay ha , cyan inu qalang Ulay bih llyung Tranan ya ? ": "我請問你一下，屈尺群的烏來部落在哪裡？",
    "cyan kcka rgyax Bnka . ": "在台北的山裡。",
    "puwah inu musa qalang Mangan hya ? ": "怎樣到福山部落？",
    "si glux babaw llyung lga tehuk su la . ": "一直沿著溪流走就到了。",
    "musa ktwa kinthiyaq phkngyan ? ": "要走多遠？",
    "musa hayi payat tmucing cmka ay . ": "大約要四個小時半喔。",
    "nnanu na minqyanux qa cyan cka bcilung ? ": "海裡有哪些生物？",
    "maki qa qulih , molung ro kakang . ": "海裡有魚、蝦和螃蟹。",
    "pisa kakay na kakang hiya ? ": "螃蟹有幾隻腳？",
    "mspat kakay na kakang hiya . ": "螃蟹有八隻腳。",
    "mha nanu kinsokan na qsya bcilung hiya ? ": "海水是什麼味道？",
    "meloh qa qsya bcilung hiya . ": "海水是鹹的。",
    "musa tmqulih llyung krryax yaba mu . ": "我爸爸常常去溪裡捉魚。",
    "ana lhngan ro mbehuy ga musa . ": "不管在夜裡或颱風天都去。",
    "lhngan ga musa mbu qulih . ": "晚間去射魚。",
    "hmor stolas qsya ga musa tmara kya . ": "溪流湍急時去撒網。",
    "ini kngungu hiyaq ro ini koyay uyi . ": "他不害怕寒冷也不會累。",
    "piyux cbalay bnu nya ro tnran nya qulih . ": "他射的和捕的魚很多。",
    "yaki , nyan cu mwah la ! ": "阿嬤，我回來了！",
    "han ! malax su mqwas lga ? ": "嗯！你放學啦？",
    "uya , malax cu mqwas la . ": "是的，我放學了。",
    "sqiyung su calay ? ": "你很餓嗎？",
    "uya , smoya cu maniq cehuy . ": "是的，我想吃芋頭。",
    "cyan babaw hanray cehuy , kaniq kya . ": "餐桌上有芋頭，拿去吃。",
    "nanu siyan su maniq ? ": "你喜歡吃什麼？",
    "smoya cu maniq ngahi , nanu siyan su isu ? ": "我喜歡吃地瓜，你喜歡吃什麼？",
    "mami trakis siyan mu maniq kingan . ": "我喜歡吃小米飯。",
    "smoya su maniq qusaw uyi ? ": "你也喜歡吃山藥嗎？",
    "uya , qaca niqun na bnheci Tayal cyunga . ": "是的，那些是祖先們過去食用的。",
    "cbalay qaca , sklokah calay hi niqun qa trakis ki qusaw . ": "這是真的，吃小米和山藥有益健康。",
    "tama ha , nanu siyan su maniq ? ": "請坐，請問你想吃什麼？",
    "maki mami ? ": "有飯嗎？",
    "swaliy cu cikay , uka mami hiya , wayay nanak maki . ": "抱歉，這裡沒有飯，只有麵。",
    "nanu mica ga , tahuk qutux pyatu wayay ha . ": "好吧，煮一碗麵。",
    "smoya su maniq meluh ? ": "你要不要吃辣的。",
    "iyat , ini cu qaniq meluh . ": "不要，我不敢吃辣的。",
    "ani skayal cikay ha , nnanu bway qhoniq nyan maki Taywan qani ? ": "請說說看，台灣有哪些水果？",
    "piyux llamu nya ay , pisan qa bway kaway , unak , guqoh . ": "有很多種喔，像李子、橘子、香蕉。",
    "maniq su bway qhoniq qutux qutux ryax ? ": "你每天都有吃水果嗎？",
    "uya , smoya cu cbalay maniq bway . ": "是的，我很喜歡吃水果。",
    "han ! lokah maniq bway ga skblaq hi . ": "哦！多吃水果對身體健康有益。",
    "calay qaca , piyux llamu bbway nyan Taywan . ": "真的哦，台灣還有很多種水果。",
    "cyan su muya qhoniq pkbway ? ": "你有種果樹嗎？",
    "maki , cyan cami muya kaway tanux muyax . ": "有，我們家外面有種李子。",
    "cyan cimu muya uyi ? ": "你們也有種嗎？",
    "uya , cyan muya yaba mu uyi . ": "是的，我爸爸也有種。",
    "ini hngaw mkbway qutux qutux kawas ? ": "每年不停歇地結果嗎？",
    "uya , ini hngaw cbalay mkbway qa kaway , kaki ro bway na qenam hiya . ": "是的，每年不停歇的結很多李子、甜柿和桃子。",
    "maki sikwa cka kulu tlaka ta ? ": "我們的冰箱裡有西瓜嗎？",
    "maki , bnes yaba chesa . ": "有，爸爸昨天買的。",
    "uka kori tltu hiya ? ": "沒有冰棒嗎？",
    "maki uyi , agal qaniq kya . ": "也有，拿來吃吧。",
    "blaq calay maki kulu tlaka , thoyay tltu nniqun . ": "有冰箱真好，可以冰東西吃。",
    "uya , blaq calay skwan nniqun . ": "是的，真的可以保存很多吃的。",
    "sesiy , nyan mxal pniq mu . ": "老師，我的牙痛。",
    "uwah ktalay ta , yaqenu cyan mxal ? ": "過來給我們看，哪裡痛？",
    "karang nyan mxal , ini kxal tatu hiya . ": "是智齒在痛，門牙不痛。",
    "ngaka nqwaq su ktalay ta , karang su calay nyan mqapu . ": "張開你的嘴，真的是智齒蛀牙了。",
    "piyux wayan mu niqun kasi lbing la . ": "我吃太多的糖果了。",
    "pyanga mica , nyan mqapu pniq su la . ": "難怪你牙齒被蟲蛀掉了。",
    "babaw nya ga klokah kmugus pniq su . ": "以後要多刷牙。",
    "trahu cu ni sesiy mu , baha hmcwa mung cu ke . ": "老師稱讚我，因為我很聽話。",
    "iyik pqaniq ga mema cu qba . ": "吃飯前我會洗手。",
    "trahu cu ni yaba mu mha “ lokah su maniq mami . ” ": "爸爸稱讚我說「你很認真吃飯」。",
    "trahu cu ni yaya uyi mha “ qniyat su kmugus pniq . ” ": "媽媽也稱讚我說「你很認真刷牙」。",
    "mqas cu calay rmax qmwax pyatu ki kmagaw uyi . ": "我也非常高興，幫忙洗碗及掃地。",
    "mnaniq su pkryax la ? ": "你吃過午餐了嗎？",
    "uya la , mnaniq cu pkryax la . ": "是的，我吃過了。",
    "musa su inu ? ": "你要去哪裡呢？",
    "musa cu maniq pkryax uyi . ": "我也要去吃午餐。",
    "nanu wan su sramat qlyan ? ": "中午你吃了什麼菜呢？",
    "ngta , batu , yahux ki yahux balay . ": "雞肉、蛋、龍葵和野茼蒿。",
    "saniq coni mtakuy cu qlinga mcisan cami . ": "今天早上，我在玩耍的時候跌倒了。",
    "mxal calay qelis tari mu ro msramu uyi . ": "我的膝蓋受傷流血，非常的痛。",
    "syan iyu ro cbun sesiy qelis mu . ": "老師為我擦藥和包紮。",
    "si cu khlay musa muyax la , kmayal yaba mu mha , ": "我一拐一拐地回家，爸爸跟我說：",
    "“ gaga nya qa mtakuy qlinga mcisal hiya , ini soy agay qaca . ” ": "「玩耍跌倒是正常的，不要叫痛。」",
    "kmayal loyi mha , “ mtakuy su ga , ttuliq nanak loyi . ” ": "又說：「跌倒了，自己再爬起來。」",
    "laqi , nanu besun su ? ": "孩子，你要買什麼？",
    "lawpan , pbes cu enpit ro biru brwan . ": "老闆，我要買筆和筆記本。",
    "pisa besun su ? ": "你要買多少？",
    "qutux enpit ro qutux biru brwan . ": "一隻筆和一本筆記本。",
    "qutux enpit ga magan pila , qutux biru brwan ga qesu pila . ": "一隻筆是五元，一本筆記本是九元。",
    "magal twangan qesu , squnun lga mpux payat pila . mhuway besan ciyal . ": "五加九，總共是十四元，很便宜。",
    "lawpan, , yugay ta cikay gegay pila ha . ": "老闆，跟你換零錢吧。",
    "pisa pila yugun su ? ": "你要換多少錢？",
    "qutux kbhul pila yugun mu mpux pila . ": "一百元換十元的。",
    "uya , lpux ha , mpux , mpusal , mtiyul , mspatul , miman , mtiyu pgan , mpitu pgan , mspat pgan , mqesu pgan , ay ! ini tehuk gegay pila mu , mqesu pgan pila nanak . ": "好，算一算吧，十，二十，三十，四十，五十，六十，七十，八十，九十，唉！我的零錢不夠，只有九十元。",
    "nway ana moqu , yuxiy cu saying magal pila lga , tehuk la . ": "沒關係，再給我換兩個五元就夠了。",
    "aya , tehok ryax qutux qutux hngawan ga biqiy cu miman pila ki ? ": "媽，每個禮拜請給我五十元好嗎？",
    "skway mu mpusal pila hiya . ": "我會把二十元存起來。",
    "mrkyas cu lga , musa piyux pila snku mu la . ": "等我長大，就會存到許多錢了。",
    "kmayal krryax qa sesiy mha , “ ana cipoq slyan su lga baq piyux la . ” ": "老師常常說：「雖然少，你存起來就會變多了。」",
    "cbalay cbalay qa qutux ke qani . ": "這話真的是真的。",
    "tyugal rom nya qa toke . ": "鐘錶有三支針。",
    "qutux ga qroyux ro hekang cikay , qutux ga r’tung . ": "一支較長又較細，一支較短。",
    "rom r’tung ga mthuway mhkangi , qutux ryax ga minsaying tpiray nanak . ": "短針跑得慢，一天只繞兩圈。",
    "rom qroyux ro hekang ga helax cikay mhkangi , qutux ryax ga minpusal payat tpiray . ": "較長又細的針跑得比較快一點，一天繞二十四圈。",
    "garing saniq tehok gbyan , ini ’rangaw mhkangi . ": "從早到晚都不停地走。",
    "pisan hayi nyan kmayal mha , laxi hmut hmiriq qa ryax . ": "好像在提醒說：「要愛惜光陰。」",
    "biqan cu qayus toke qba ni yaba mu . ": "爸爸送我一支新手錶。",
    "ssyan mu qba krryax . ": "我常戴在手上。",
    "tik tak tik tak mha hngiyang nya . ": "它的聲音滴答滴答地響。",
    "saniq ga mtiyu tmucing mtuliq cu . ": "我早上六點鐘起床。",
    "ini cu qcuqi musa mqwas biru . ": "我上學不遲到。",
    "ini cu qcuqi musa muyax . ": "回家也不遲到。",
    "saniq mtiyu tmucing lga , tliqun cu ni yaya . ": "早上六點時，媽媽就叫我起床。",
    "mpux saying tmucing , phapuy kryaxan . ": "中午十二點，準備午餐。",
    "babaw knryax tyugal tmucing , musa mqbaq tminun muyax ni yata . ": "下午三點，去阿姨的家學織布。",
    "tehuk gbyan lga , phapuy ro mahoq lukus loyi . ": "到了晚上，還要煮晚餐和洗衣服。",
    "ana qlyan ana lhngan , ini hngaw mtiyaw . ": "不管是白天或夜晚，不停地工作。",
    "m’uwiy calay mtiyaw . ": "媽媽真辛苦。",
    "cyan qmayat mpux minqyanux kacing Kuras . ": "Kuras養了十頭牛。",
    "s’anan nya lmiquy qutux qutux ryax . ": "他每天餵牠們吃蘆葦草。",
    "lpgun nya krryax , skngungu nya musa pgiyaw . ": "他每天數著，深怕會有迷路的。",
    "qutux , saying , tyugal , payat , magan , mtiyu , mpitu , mspat , mqesu , wan inu qutux hiya la ? ": "一，二，三，四，五，六，七，八，九，一隻去哪裡了？",
    "nahay halay ta mhkani , wan inu la ? ": "趕快去找，去哪裡了？",
    "nyan mu lwan la , ay baq nyan tsasaw mehong . ": "我找到了，原來在後面乘涼。",
    "piyux kinlgan lalu na maqu . ": "蛇的種類有很多。",
    "maki qa bhetung , spiqun , kbngaw , smagul . ": "有百步蛇、青竹絲、臭青母、錦蛇。",
    "mhngan lga muwah mhkani niqun nha tanux . ": "夜晚時牠們會出來覓食。",
    "blaq nha tlqeng cqa sasaw kk’man . ": "牠們喜歡躲在山谷的草叢裡。",
    "’bagan lga piyux calay maqu lmosay la . ": "夏天時，就會有許多蛇走動。",
    "betunux calay ktalan qa qpiray . ": "蝴蝶真漂亮。",
    "mgaring haga , minkumay ha . ": "開始，牠曾經是毛毛蟲。",
    "mwani qani lga , nyan mlukus lukus blaq ktalan la . ": "現在呢，正穿著美麗的衣裳。",
    "cyan mlaka cka lahuy phpah . ": "飛舞在野地花叢中。",
    "pnbaq ay ! hala su pciriq pqaya ami na sobux . ": "小心！不要誤陷在蜘蛛網上。",
    "muyax na tngarux ga qwang khoyan . ": "馬里闊丸深山區是熊的家。",
    "mqatung calay puying nya . ": "牠的毛是黑黑的。",
    "mlabu skutax nya . ": "牠有白色的胸脯。",
    "baq trkax qhoniq maniq bway . ": "牠會爬樹吃果子。",
    "kngun na para ro bqanux ki mit qnahi hiya . ": "山羌、鹿和山羊都怕牠。",
    "baq su kmayal ke Tayal ? ": "你會講泰雅話嗎？",
    "uya , baq cu cikay , nyan cu tqbaq na . ": "會，我會一點點，我還在學習。",
    "tinqbaqan su inu ke Tayal qani ? ": "你在哪裡學泰雅語呢？",
    "tinqbaqan mu pqwasan biru . ": "我在學校學的。",
    "blaq tqbaqan qa ke na Tayal ? ": "泰雅語好學嗎？",
    "blaq tqbaqan ro blaq calay pssyaqan . ": "很好學，也很有趣。",
    "nanu baq su kmayal ke na Tayal . ": "所以，你很會講泰雅語吶。",
    "Tayal cimu ? ": "你們是泰雅族嗎？",
    "uya , cami hiya ga Tayal . ": "是的，我們是泰雅族。",
    "cimu hiya ga Bunun ? ": "你們是布農族嗎？",
    "iyat , cami hiya ga Tayal . ": "不是，我們是泰雅族。",
    "qalang myan ga khmay Tayal hiya . ": "我們部落裡的人大多數是泰雅族。",
    "cami Tayal hiya ga nyan maki cka te hiyaq na Taywan . ": "我們泰雅族分佈在台灣的北部。",
    "baq pinqiyu ke bnheci qa yutas . ": "祖父很會講故事。",
    "mtama cami sasaw qhoniq krryax , mung cami pinqiyan ke bnheci ni yutas . ": "我們常常坐在樹下，聽祖父講故事。",
    "piyux baqun nya mnanak blaq ke bnheci , ": "他知道許多精彩的故事，",
    "pisan nqa mha nanu tgaring cinbwanan qani ro minkahul inu qa cquliq ? ": "諸如世界怎麼樣開始，還有人類從哪裡來？",
    "ini ga mqas ke bnheci ro mngilis ke bnheci , siyan myan qabax . ": "不論是快樂的故事或是悲傷的故事，我們都很喜歡。",
    "s’agal mu rekoro ro magal hngiyang pinqiyan ke bnheci ni yutas . ": "我用錄音機錄下祖父講的故事。",
    "pqasun myan cbalay seto knpung mung . ": "讓我的同學一起聆聽欣賞。",
    "ima cbalay teqsuw kbalay quyit kkyalan ? ": "誰發明了電話？",
    "cyan inu cpiyang bawiq muyax na cinbwanan qani ? ": "世界最高的大樓在哪裡？",
    "mha nanu qa s’suna qulih hiya ? ": "魚用什麼呼吸？",
    "cwa mutung mbung qa kayal ? ": "天空為什麼會打雷？",
    "qabax cnyukan na yaw ga musa lwan te inu ? ": "這些問題的答案在哪裡可以找到？",
    "cyan kcka biru . ": "在書裡。",
    "qniyat lmpux biru ga , musa tmwang tinbaqan ta . ": "勤讀書可以讓我們增加知識。",
    "lnpxan su biru qani ? ": "你讀過這本書嗎？",
    "lnpxan mu , siyan mu biru qani . ": "我讀過，我喜歡這本書。",
    "ksyugay ta biru su qani ki ? ": "我可以向你借這本書嗎？",
    "uka rwa mu , baqun mu arwa Sayun hiya , anay misu ksiyux . ": "我沒有，但是我知道Sayun有，我可以幫你向她借。",
    "mhuway su , mhani ksyugan su nya ga , bqani kingan ki . ": "謝謝，如果借到的話，麻煩你拿給我。",
    "uya , ana ga , mhani suqun su lmpux lga , ani sbiyih miq Sayun nanak lkiy . ": "好的，但是如果看完的時候，你自己還給Sayun。",
    "mnwah cami bbesan biru chesa ki seto mu . ": "昨天我和同學一起到書店去。",
    "smoya cami mbes khu biru ki biru ke pinqiyan bnheci . ": "我們都想買字典和故事書。",
    "ktalan lga mtnaq bnes myan biru qa khu biru . ": "結果我們兩人各買了一本相同的字典。",
    "ana ga ini ptnaq bnes myan biru ke pinqiyan bnheci hiya . ": "但是我們買的故事書卻不同。",
    "ana ini ptnaq bnes myan biru ga , mtnaq pila bnesan myan hiya . ": "雖然買的書不同，但是價錢剛好相同。",
    "nyan cu tqbaq miru , ": "我在練習寫字，",
    "smoya cu helax tqbaq miru . ": "我好希望能趕快學會寫字。",
    "mhani baq cu miru lga , ": "如果我學會了寫字，",
    "musa mu qs’un p’aray biru qsuyan mlikuy cyan maki thiyaq . ": "我想先寫信給在遠方的哥哥。",
    "llungun mu cbalay hiya , wayan mtiyaw qalang binah . ": "他到外地工作，我很想念他。",
    "ini baqi kya cyan hmcwa cqa pisa kawas wayan qani la . ": "不知道他這幾年過得怎麼樣。",
    "qsuyan , lokah su ga ! ": "哥哥，你好！",
    "mqas cu calay , nyan mu alun coni pin’aray su biru . ": "今天接到你的信，我非常高興。",
    "pin’aray su tyugal biru cqa byaling wayan ga , siyan mu calay . ": "上個月你送給我的三本書，我都很喜歡。",
    "pungan mu mha , wan su tmasuq mqwas ro musa su alan sesiy la . ": "聽說你畢業了，就要成為老師。",
    "pqniyat cu tqbaq biru uyi . ": "我也會努力讀書。",
    "snoya mu ga , babaw nya aki cu alan blaq na sesiy . ": "我希望將來做個優秀的老師。",
    "qutux qutux ryax ga miru cu biru cnkaw ryax . ": "我每天寫日記。",
    "sbiru mu qutux qutux ryax qa yaw mhtux . ": "我把每天發生的事記下來。",
    "qani ga musa baq tqbaq miru . ": "這樣可以練習寫字。",
    "ro teta mlahang prkyas cqa qmhut inlungan . ": "也可以培養我的耐心。",
    "kcka na biru cnkaw ryax mu ga piyux calay qa kinrmatun mnglung , ": "日記裡有許多我的回憶，",
    "musa mu inblequn smku mlahang . ": "我要好好地珍藏它。",
    "mlukus mtasiq qa psatu biru . ": "郵差穿著綠色的衣服。",
    "qutux qutux ryax ga , kingiwan cquliq matu snatu nha biru . ": "每天替人們送信。",
    "ana mha blaq kayal ini ga mqwalax kayal , ": "不管晴天或雨天，",
    "qtuxun nya musa matu qtqutux muyax qa snatu biru . ": "他把信一封一封送到每個家庭。",
    "alun nha snatu biru ga mqas calay qabax . ": "人們收到了信，都很高興。",
    "mqas calay qa inlungan na psatu biru uyi . ": "郵差的心裡也感到很有成就感。",
    "musa mlata glux ta ga , qsyuxun ro pngsa qabax gglux . ": "我們的族人去打獵，會把獵物一起分享給親友。",
    "kya qa lpyung mkahul thiyaq mwah mkal ga , s’agal nha snku qa blaq nniqun . ": "遠方的朋友來拜訪，主人會把最好的食物拿出來。",
    "mhani kbalay gaga qa qalang , maki qa cmxu , maki qa pqqwaw trakis , maki qa musa mlata uyi . ": "假如部落裡舉行祭典，有人舂米，有人釀小米酒，有人打獵。",
    "qnxan qani ga , gaga na bnheci Tayal . ": "這樣的生活是泰雅族的傳統習俗。",
    "kmayal krryax bnheci mha , “ mlaka qa kyabil lga pqwalax la , mlaka qa kwani lga blaq kayal la . ” ": "老人常說：「蝙蝠紛飛，天將降雨；老鷹飛翔，天將晴朗。」",
    "sngusan yaw nqa ke qani ga , ": "這句話的意思是：",
    "ktalan ta mlaka qa kyabil lga , ta pgiy binhqan lukus la . ": "看到蝙蝠紛飛，就不要曬洗過的衣服了。",
    "ktalan ta mlaka qa kwani lga , ana musa minang la . ": "看到老鷹飛翔，就可以去開墾了。",
    "qani hiya ga kinbaqan kinqnxan pinhkngyan na bnheci . ": "這是祖先生活經驗的知識。",
    "sbaqan cami kbalay lubux hmali sesiy . ": "老師教我們製作口簧琴。",
    "nanu son qa lubux hmali hiya ? ": "什麼是口簧琴？",
    "lubux hmali hiya ga qaya ptlubux , kinnalay ruma na bnheci Tayal . ": "它是我們祖先發明的樂器，是用竹片做成的。",
    "nanu na ryax ga tlbuxan nha krryax ? ": "通常是在什麼時候吹奏？",
    "kya qa ryax sqasan ro mgaga ga tlbuxan nha . ": "在慶典及舉行祭典時用來吹奏。",
    "qabax laqi Tayal ga aki tqbaq tlubux lubux hmali . ": "所有泰雅族子孫都必須學習吹奏口簧琴。",
    "qalang Tayal ga maki qa muyax ruma , muyax qhoniq , muyax btunux , kho , ro ssyakaw r’anan . ": "泰雅族的部落有竹屋、木屋、石板屋、穀倉和瞭望台。",
    "muyax ruma , muyax qhoniq , muyax btunux hiya ga ki’an Tayal . ": "竹屋、木屋、石板屋是泰雅族人住宅。",
    "kho hiya ga skwan kinnluh , ro hmtuy mwah quriq maniq qolit . ": "穀倉用來貯存農作物，以及防止老鼠來偷吃。",
    "syakaw r’anan hiya ga pcqrxun nha cqa bawiq ro glax qa r’anan , ": "瞭望台通常是設在位高及視野廣闊之處，",
    "traka nha ktayux paris ro mlahang qalang . ": "用來觀察敵人的動靜以保衛部落。",
    "qabax muyax qani hiya ga knalay bnheci . ": "這些傳統建築是我們祖先建造的。",
    "qalang mwani hiya ga piyux qa kinbnalay . ": "現代的社區有許多設施。",
    "maki qa muyax bbesan , muyax psatu biru ro byoying , ": "那裡有商店、郵局和醫院，",
    "muyax bbesan hiya ga halan mbes qqaya , ": "商店是買東西的地方，",
    "muyax psatu biru hiya ga halan p’aray qqaya . ": "郵局是寄東西的地方。",
    "mhani kxalan ga , si ki musa pktayux kmxal byoying . ": "如果生病了，可以到醫院看病。",
    "piyux kinbnalay mwani qani . minblaq cikay qnxan ta uyi la . ": "現代的設施使我們的生活更方便。",
    "squnun qabax cquliq na Taywan ga , Genzyumin ga kbhul hi ga saying calay . ": "原住民族人口佔全台灣總人口的百分之二。",
    "kya hminas cmka na qa cyan maki qalang rgyax , ": "大約有半數以上的原住民族人還住在部落，",
    "kya obeh cmka cquliq Tayal wan skura maki kya qalang be’nux la . ": "近半數的原住民族人搬遷到都市了。",
    "piyux qa ptyawan qalang be’nux hiya , hmuluy psoya khmay mrkyas . ": "都市的工作機會比較多，吸引很多年輕人。",
    "kruma ga cyan si trhu maki qalang be’nux , mtiyaw , magal bes , ro qmayat kinbahan . ": "他們在都市定居、工作、結婚、生養育女。",
    "nanu mica qa piyux calay kinbahan Taywan Genzyumin cyan mrkyas mqyanux qalang be’nux la . ": "所以，有許多原住民族子孫在都市生長。",
    "babaw knluh ’bagan lga , “ pslkotas ” qa qalang Tayal la . ": "夏季農作物收成後，泰雅族的部落就舉行「祖靈祭」。",
    "msli qabax qa qutux niqan , qmasux ptyawan , sqqas pyanga na ryax . ": "這是最重要的日子，每個血緣祭團聚集分配工作，預備慶祝。",
    "tehuk ryax lga , msqun mlawa Utux Kayal ro utux bnheci , ": "時候到了，就聚集呼喊天上的神與祖先的靈，",
    "msqun mqwas ro miyuy smqqas ki sapat maniq . ": "大家一起唱歌和跳舞來慶祝並共享食物。",
    "pslkotas hiya ga psqutux inlungan qalang ki mubuy qmuyiy gaga Tayal . ": "祖靈祭使部落族人團結合一並永續傳承泰雅族的傳統。",
    "smgatu hiya ga maki cka ryax tmangux abax . ": "播種祭是在春天時舉行。",
    "tehuk qa xqayus kawas lga lama smpuyut ghap pinbahu la . ": "到了年初時，預備整理農作物的種子。",
    "msli glux qa qutux bnheci , mblaq mhhox pqoyat qa tubux nha ghap . ": "為了播種，一個家族聚集行祝福禮以相互和解。",
    "cmxu taliq ro trngyan naha payih , yaw nya ga kbwayun calay qa pinbahu . ": "作小米糕粘在小鋤頭上，象徵農作物結實纍纍。",
    "pqsya’an naha qwaw trakis qa gatu na qmayah ki qqaya ptiyaw . ": "用小米酒澆在田園邊及所有工具上。",
    "yaw nya ga pisang maki blaq kayal musa mrkyas pinbahu . ": "象徵著風調雨順，幫助農作物順利成長。",
    "magal bes ga tyaba na yaw . ": "結婚是非常重大的事情。",
    "siga tehuk kawas baq inlungan ro tbuyux mtiyaw lga ana magal bes la . ": "到了成年，心理成熟且可獨當一面，才可結婚。",
    "kya qa magal bes ga mkrax mtiyaw qabax qalang . ": "舉行婚禮時全部落族人都同心一起來參與。",
    "prayan naha tninun pala qa mkrakis ro prayan naha lalaw qa mrkyas hiya . ": "他們為準新娘預備織布，也爲準新郎準備獵刀。",
    "pmumu ke qa bnheci mha , “ laxiy usa pqiway pakaw , laxiy usa pkiy qongu ro qlcing . ” ": "耆老訓勉說：「不要互相製造嫌隙，要相敬如賓。」",
    "coni qani ga ryax tnmsuqan myan mqwas . ": "今天是我們畢業的日子。",
    "mnanak sinqqas naha cami qa pqwasan biru myan . ": "學校為我們舉行特殊的慶祝活動。",
    "splawa nha qa bnheci qalang mwah matas qru qa cami . ": "學校請來部落耆老為我們舉辦文面儀式。",
    "mcpung cami mu’ pneluq , mkkiyap ro mlngyaq . ": "我們比賽射箭、摔角和游泳。",
    "si ki krayas baq cinpngan lga thuyay magal qa biru tnmsuqan mqwas . ": "通過的學生才能領取畢業證書。"
}